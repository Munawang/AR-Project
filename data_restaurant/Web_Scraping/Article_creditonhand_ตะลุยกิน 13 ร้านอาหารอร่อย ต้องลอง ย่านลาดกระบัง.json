<h1>ตะลุยกิน 13 ร้านอาหารอร่อย ต้องลอง ย่านลาดกระบัง</h1><div class="controltoptopic traveltexttopic">ถึงเวลามาทำความรู้จักกับร้านอาหารอร่อย ต้องลอง ชวนน้ำลายไหลย่านลาดกระบังกันบ้าง ที่นี่มีร้านอาหารหลากหลายแนว เหมาะกับการชวนชาวแก๊งมานั่งทานอาหารอร่อย</div><h3><font color="#000000"> ถึงเวลามาทำความรู้จักกับร้านอาหารอร่อย ต้องลอง ชวนน้ำลายไหลย่านลาดกระบังกันบ้าง ที่นี่มีร้านอาหารหลากหลายแนว เหมาะกับการชวนชาวแก๊งมานั่งทานอาหารอร่อย แถมแต่ละร้านราคายังสะบายกระเป๋าอีกด้วย จะมีร้านไหนน่าสนใจบ้าง ตามพิกัดไปกันเลยค่ะ
<br/><br/>
1.ก๋วยเตี๋ยวเป็ดตุ๋น เป็ดพะโล้เห็ดหอมยาจีน เจ้าเก่า 42 ปี
<br/><br/>
<img src="../../../travel/uppic/eat/cecfa4564f6189d0.jpg"/>
<br/><br/>
ก๋วยเตี๋ยวเป็ดตุ๋น เป็ดพะโล้เห็ดหอมยาจีน เจ้าเก่า 42 ปี ร้านนี้เปิดให้บริการมายาวนานกว่า 42 ปี นับเป็นการส่งต่อความอร่อย ส่งทอดจากรุ่นสู่รุ่น เมนูความอร่อยของร้านนี้เริ่มต้นที่ ก๋วยเตี๋ยวเป็ด ตุ๋นรวมมิตรหม้อดิน ที่มีทั้งเนื้อเป็ด ปีก เครื่องใน และไส้อ่อน ทานร้อนๆ กับข้าวสวยเข้ากันมากๆ แต่ถ้าอยากทานแบบก๋วยเตี๋ยวก็สามารถสั่งมาในรูปแบบหม้อดินได้เช่นกัน
<br/><br/>

ที่อยู่ : 253/1 ซ.ลาดกระบัง 14 ถ.อ่อนนุช-ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0947894299
เปิดทุกวัน เวลา 07.00 - 15.30 น.
<br/><br/>
2.สี่แยกหัวตะเข้ คาเฟ่ แอนด์ เกสท์เฮ้าส์
<br/><br/>
<img src="../../../travel/uppic/eat/52bde997dfeb583a.jpg"/>
<br/><br/>
สี่แยกหัวตะเข้ คาเฟ่ แอนด์ เกสท์เฮ้าส์ บรรยากาศริมคลองสี่แยกหัวตะเข้ นั่งจิบกาแฟ ชิลล์ ๆ รับลมเย็น ๆ ริมน้ำ ไม่ควรพลาดที่จะไปสัมผัสบรรยากาศร้านนี้ ภายในร้านดูโบราณอนุรักษ์ไว้ซึ่งความเป็นไทย ได้รับการเสนอชื่อให้เข้ารับรางวัลอนุรักษ์ศิลปสถาปัตยกรรมดีเด่น ปี 2559 จากสมาคมสถาปนิกสยามในพระบรมราชูปถัมภ์ ที่นี่มีผู้คนแวะเวียนมากันอย่างไม่ขาดสาย โดยเฉพาะเหล่าบรรดานักปั่นจักรยาน ที่จะมาแวะนั่งพัก ดื่มน้ำ ทานอาหารกัน
<br/><br/>

ที่อยู่ : 162 ซ.ลาดกระบัง 17 ถ.ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0815146636
เปิดทุกวัน เวลา 11.00 - 19.00 น.
<br/><br/>
3.ลาบ รอ เรา ลาดกระบัง 38
<br/><br/>
<img src="../../../travel/uppic/eat/ad392a19160d0160.jpg"/>
<br/><br/>
ลาบ รอ เรา ลาดกระบัง 38 ร้านอาหาร ไทย-อีสาน ที่รสชาติเด็ดดวงแบบต้นตำรับขนานแท้  เมนูแต่ละอย่างมีรสชาติจัดจ้าน ใครที่ชอบกินส้มตำแซ่บๆรับรองเด็ดโดนชัวร์ เมนูแนะนำปลานึ่ง-จิ่มแจ่ว, ต้มแซ่บกระดูกหมู, ผัดไทยกุ้งสดและเมี่ยงปลาทู

<br/><br/>
ที่อยู่ : 1 ซ.ลาดกระบัง 38 ถ.ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0816653865
เปิดทุกวัน เวลา 09.00 - 21.00 น.
<br/><br/>
4.ไก่ย่างป้าแก้ว
<br/><br/>
<img src="../../../travel/uppic/eat/444c1d6be683787b.jpg"/>
<br/><br/>
ไก่ย่างป้าแก้ว เปิดมากว่า 20 ปี มีเมนูอาหารอีสานไว้คอยบริการมากมาย ซึ่งเป็นสูตรเฉพาะของทางร้าน คัดสรรวัตถุดิบอย่างดี มาปรุงเป็นเมนูรสเลิศ ฝีมือเยี่ยม รสชาติแซบ จัดจ้าน ถึงใจ เมนูแนะนำ คือ ไก่ย่างหนังกรอบน้ำจิ้มแจ่ว, ส้มตำ, ต้มแซบไก่บ้าน ซึ่งแต่ละเมนูแซบไม่แพ้กัน

<br/><br/>
ที่อยู่ : 223/1-2 ม.1 ถ.ลาดกระบัง คลองสามประเวศ ลาดกระบัง กรุงเทพฯ 10520
โทรศัพท์ :0812436509,0905686483,023266559
เปิดทุกวัน เวลา 08.30 - 16.30 น.
<br/><br/>
5.โคม
<br/><br/>
<img src="../../../travel/uppic/eat/6921c6278e14f88a.jpg"/>
<br/><br/>
โคม ลาดกระบัง ลักษณะเป็นบ้านที่ดัดแปลงเป็นร้านอาหารมีโคมเป็นสัญลักษณ์เด่นอยู่หน้าร้าน ภายในเป็น Outdoor มีโต๊ะ-เก้าอี้ไม้นั่งสบายๆ อีกด้านของร้านติดคลองทำให้ได้บรรยากาศแบบชิลล์ๆ เหมือนการนั่งรับประทานอาหารอยู่ในบ้านริมคลอง อาหารอร่อยและราคาไม่แพง เมนูเด็ดมีทั้ง ปลากะพงทอดน้ำปลา แกงส้มชะอมไข่ และห่อหมกทะเลมะพร้าวอ่อน
<br/><br/>
ที่อยู่ : 66 ซ.ลาดกระบัง 13/5 ถ.ฉลองกรุง ลาดกระบัง ลาดกระบัง กรุงเทพฯ 10520
โทรศัพท์ : 0836986555 , 0815146636
เปิดทุกวัน จันทร์-เสาร์ เวลา 11.30 - 22.00 น. อาทิตย์ 16.00 - 22.00 น.
<br/><br/>
6.สวนอาหารเรือนชมดาว
<br/><br/>
<img src="../../../travel/uppic/eat/3de14bd3b26a8641.jpg"/>
<br/><br/>
สวนอาหารเรือนชมดาว สวนอาหารบรรยากาศริมคลองที่คุณสามารถมองเห็นเครื่องบินบินผ่าน เมื่อก้าวเข้ามาร้านนี้จะให้ความรู้สึกเหมือนมาทานอาหารที่บ้านสวนหรือบ้านญาติเมนูความอร่อยมีหลากหลาย เริ่มต้นจาก เมนู ปลาหมึกนึ่งมะนาว เป็นการนำปลาหมึกสดมานึ่งมะนาว เสิร์ฟมาแบบหม้อไฟรููปปลา ได้รสชาติน้ำจิ้มซีฟู้ดและความสดของปลาหมึก

<br/><br/>
ที่อยู่ : 1199/1 ซ.ลาดกระบัง 5/3 ถ.อ่อนนุช-ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0813743376
เปิดทุกวัน เวลา 17.00 - 24.00 น.
<br/><br/>
7.ครัวระเบียงน้ำ
<br/><br/>
<img src="../../../travel/uppic/eat/94bf3552c22594e4.jpg"/>
<br/><br/>
ครัวระเบียงน้ำ เป็นสวนอาหารไทยพื้นบ้าน ตกแต่งร้านด้วยวัสดุธรรมชาติ มีกลิ่นอายสไตล์ Retro ภายในร้านนำของตกแต่งบ้านแบบโบราณ มาประดับตกแต่งตามจุดต่างๆ  ในส่วนของเมนูอาหาร ทางร้านเลือกใช้วัตถุดิบที่สดใหม่ทุกวัน เมนูเด่นที่พลาดไม่ได้คือ ปลาทับทิมทอดสมุนไพร ผัดไทยกุ้งสดรสเข้มข้น หรือจะเป็น ต้มยำทะเลน้ำข้น ก็อร่อยโดนใจ

<br/><br/>
ที่อยู่ : 1107 ถนนลาดกระบัง ซอยลาดกระบัง 5/2 แขวงลาดกระบัง เขตลาดกระบัง กรุงเทพฯ 1052
โทรศัพท์ : 0809681999,027344585
เปิดทุกวันอังอาคาร-อาทิตย์ เวลา 10.30 - 23.00 น. หยุดวันจันทร์
<br/><br/>
8.Timber Cafe
<br/><br/>
<img src="../../../travel/uppic/eat/6fc4c747122ebcb1.jpg"/>
<br/><br/>
Timber Cafe คาเฟ่สุดเก๋ ภายในซอยฉลองกรุง1 หรือที่หลายคนเรียกติดปากว่าซอยตลาดนัดเทคโนลาดกระบัง จุดเด่นของร้านนี้คือ ตัวร้านที่เป็นห้องกระจกสีเข้ม โดดเด่นด้วยโครงเหล็กหลังคาสูง ด้านในตกแต่งแบบอาร์ตๆ เท่ๆ ด้วยผนังปูนเปลือย ร้านนี้เป็นร้านขวัญใจนักศึกษาย่านลาดกระบัง ไม่ว่าจะแวะมาช่วงเวลาไหนก็มี เครื่องดื่ม ขนมและอาหารอร่อยๆ ไว้คอยบริการ 

<br/><br/>
ที่อยู่ : ซ.ฉลองกรุง 14 ถ.ฉลองกรุง ลาดกระบัง ลาดกระบัง กรุงเทพฯ 10520
โทรศัพท์ : 0890225015
เปิดทุกวัน เวลา 11.00 - 22.00 น.
<br/><br/>
9.โคขุนคุณทองโพนยางคำ
<br/><br/>
<img src="../../../travel/uppic/eat/d8d030b24d90d8a2.jpg"/>
<br/><br/>
โคขุนคุณทองโพนยางคำ ลักษณะการตกแต่งร้านคล้ายสวนอาหาร เป็นลานเปิดโล่ง มีต้นไม้ให้ความร่มรื่น เน้นบรรยากาศดีเงียบสงบ อาหารอร่อย และการบริการแบบเป็นกันเอง เมนูแนะนำของทางร้าน คือ "จิ้มจุ่ม" ที่ทางอีสานเรียกว่า แจ่วฮ้อน นั่นเองมีให้เลือกทั้งหมู เนื้อ ทะเล ชอบแบบไหนก็เลือกได้ตามใจ

<br/><br/>
ที่อยู่ : ถ.อ่อนนุช-ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0827859821
เปิดทุกวัน เวลา 16.00 - 23.30 น.
<br/><br/>
10.ครัวริมนที
<br/><br/>
<img src="../../../travel/uppic/eat/9336ccb8f5999eb2.jpg"/>
<br/><br/>
ครัวริมนที ร้านอาหารบรรยากาศสบาย สไตล์บาหลี ร่มรื่นเย็นสบายริมสายน้ำและปลาธรรมชาติริมคลองเก่าแก่ สัมผัสกับความสงบแล้ว ยังได้รับประทานอาหารอาหารอีกหลากหลายรสชาติที่ต้องยกนิ้วให้ โดยพ่อครัวระดับ 5 ดาว ในราคาประหยัดอีกด้วย
uppic/eat/11df1a2f64169172.jpg
<br/><br/>
ที่อยู่ : 10/3 ม.6 ซ.ลาดกระบัง 1 ถ.อ่อนนุช ลาดกระบัง ลาดกระบัง กรุงเทพฯ 10520
โทรศัพท์ : 027279739
เปิดทุกวัน เวลา 10.30 - 22.30 น.
<br/><br/>
11.ครัวเมืองเว้
<br/><br/>
<img src="../../../travel/uppic/eat/aa0c0e875b0d9831.jpg"/>
<br/><br/>
ครัวเมืองเว้ ร้านอาหารเวียดนามที่เปิดให้บริการมานานหลายปี บรรยากาศภายในร้านเน้นความเรียบง่าย ตกแต่งแบบสบายๆ เหมือนเดินเข้าไปทานอาหารที่บ้านเพื่อน เมนูอาหารมีให้เลือกหลากหลาย เมนูหลักๆ อย่าง แหนมเนือง, กุ้งพันอ้อย, เปาะเปี๊ยะทอด, เปาะเปี๊ยะสดและข้าวเกรียบปากหม้อ 
<br/><br/>

ที่อยู่ : ซ.ลาดกระบัง 1/5 ถ.ลาดกระบัง ลาดกระบัง ลาดกระบัง กรุงเทพฯ 10520
โทรศัพท์ : 0866100323 , 0833538599
เปิดทุกวัน เวลา 10.00 - 22.00 น.
<br/><br/>
12.Shabu Party
<br/><br/>
ชาบู ปาร์ตี้ (Shabu Party) ชาบูบุฟเฟ่ต์ ที่ไม่จำกัดเวลาในการทาน มีพื้นที่กว้างขวาง รองรับหมู่คณะใหญ่ได้ มีเตาแพนเค้กให้ทำเอง พร้อมท็อปปิ้งไม่อั้นด้วย และเมนูให้เลือกทานมากมาย อร่อยในราคาสบายกระเป๋า เหมาะสำหรับชวนครอบครอบครัว หรือก๊วนเพื่อนไปอิ่มอร่อยกัน

<br/><br/>
ที่อยู่ : 62 ถ.ฉลองกรุง ลาดกระบัง ลาดกระบัง กรุงเทพฯ 10520
โทรศัพท์ : 0875101262
เปิดทุกวัน เวลา 15.00 - 22.00 น.
<br/><br/>
13.ดงบังก๋วยเตี๋ยวเนื้อตุ๋นสูตรเกาหลี

<br/><br/>
<img src="../../../travel/uppic/eat/0c3a8687673957cd.jpg"/>
<br/><br/>
ดงบังก๋วยเตี๋ยวเนื้อตุ๋นสูตรเกาหลี รสชาติที่ไม่เหมือนใคร ได้ปรับปรุงสูตรมาจากเกาหลี หอมเครื่องเทศ เมนูยอดฮิตของทางร้านคือ เกาเหลาหม้อไฟสูตรเข้มข้น รับประกันความอร่อย ลองชิมแล้วจะติดใจ
<br/><br/>
ที่อยู่ : ซ.มิสทีน ถ.เคหะร่มเกล้า คลองสองต้นนุ่น ลาดกระบัง กรุงเทพฯ 10520
โทรศัพท์ : 0818260306
เปิดทุกวัน เวลา 09.00 - 21.30 น.</font></h3>